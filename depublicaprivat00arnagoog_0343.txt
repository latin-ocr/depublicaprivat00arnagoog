rorism. - rosires. ,- monumen. - omreuns. *- nnirnuns

orationis; nec magis perfert in judiciis tristem et impexam
antiquitatem, quam si quis in scaena Roscii aut Turpionis
Ambivii exprimere gestus velit, Jam vero juvenes et in
ipsa studiorum incude positi, qui profectus sui causa ora·
tores sectantur, non solum audire, sed etiam referre domum
aliquid illustre et dignum memoria volunt; traduntque
invicem, ac saepe in colonias ac provincias sues scribunt,
sive sensus aliquis arguta et brevi sententia effulsit, sive
locus exquisito et poetico cultu enituit. Erigitur enim jam
ab oratore etiam poeticus decor, non Accii aut Pacuvii
veterno inquinatus, sed ex Horatii et Vergilii et Lucani
sacrario prolatus. Horum igitur auribus et judiciis obtem-
perans nostrorum oratorum aetas pulchrior et ornatior
exstitit. Neque ideo minus efficaces sunt orationes nostrae,
quia ad aures judicantium cum voluptate perveniunt. Quid
enim, si infirmiora horum temporum templa credas, quia
non rudi caemento etinlormibus tegulis exstruuntur, sed
marmore nitent et auro radiantur?

 

